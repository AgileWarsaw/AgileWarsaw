# Histora AgileWarsaw (podziękowanie dla byłych i obecnych animatorów, organizatorów i załóżycieli)
## Początki (Marek Kirejczyk, Mateusz Srebrny, Paweł Lipiński & Marcin Gozdalik)
Pierwszy pomysł padł na ACE 2010 (wtedy to się nazywało AgileCE ;). Pozazdrościliśmy Krakusom (chyba działało tam wtedy coś innego niż ALE Kraków, ale albo nam się wydawało, albo to jakoś zniknęło, bo teraz to AgileWarsaw jest najstarszą zwinną społecznością w Polsce)

Zgadaliśmy się (w Emerald Irish Pubie przy rondzie de Gaulle'a), że nawet jeśli mielibyśmy spotykać się tylko we czterech, to i tak wystarczająco dużo się będziemy uczyć. Marek wygenerował logo, zarejestrował domenę i postawił *stronę* na google sites. <img src="https://github.com/AgileWarsaw/AgileWarsaw/blob/master/grafika/agile-warsaw-old-logo-2010.png" /> 

Pierwsze trzy spotkania w maju i czerwcu 2010 (o Kanbanie, spikach i \*DD) zrobili Marek, Mateusz i Paweł, na kolejne dwa udało się namówić Piotrka Sarnackiego i Piotrka Burduło. Potem Marcin o skalowaniu Scruma i można było uznać, że jesteśmy rozkręceni. O speakerów nie zawsze było łatwo, ale kręciło się bez konieczności zapełniania dziur organizatorami.

Spotkania odbywały się na Łuckiej w Aenimie, a od stycznia 2013 na Słomińskiego w ElPassion.

Po kolejnym ACE, Paweł Wrzeszcz i SoftwareMill postanowili zorganizować AgileByExample (z podziwu dla ACE) - zaprosili AgileWarsaw, *bo głupio coś takiego robić w Warszawie bez AgileWarsaw* (ale to inna początek zupełnie innej historii)

W styczniu 2013 trochę zainspirowani i wsparci przez Wiktora Żołnowskiego zaczęliśmy robić BYOPy / Lean Coffee, zwykle w terminach, gdzie nie mieliśmy nagranego speakera.

## Przenosiny na meetup (Marek Kirejczyk, Mateusz Srebrny, Piotr Burdyło)

Po sukcesie dwóch pierwszych AgileByExample w marcu 2013 zrobiliśmy wraz z SoftwareMillem pierwszego AgileByExample lighta - odziedziczyliśmy po nim meetup oraz Piotra Burdyło, który oficjalnie dołączył do Marka i Mateusza jako organizator AW.

W tym momencie mieliśmy 258 osób zapisanych na grupie mejlowej - meetup szybko przyspieszył dynamikę wzrostu rozmiaru grupy (o tym później)

W maju 2013 Marek zlecił ElPassionowskiemu grafikowi profesjonalne logo. <img src="https://github.com/AgileWarsaw/AgileWarsaw/blob/master/grafika/agile-warsaw-logo-medium-640x640.png" height="200px" />

Robiliśmy też pierwsze próby z nagrywaniem, powstał kanał YT, ale dużo częściej kabelek od ElPassionowskiej kamery był zgubiony, a nawet jak nie był, to filmy lądowały u kogoś na dysku i prawie nigdy nie udawało się znaleźć czasu / mocy na przerobienie ich do formy strawnej dla youtube'a.

## ciąg dalszy nastąpi
